#Задачи

###### Задача 1. Игра: велики мисли

Напишете игра, която показва мисъл от световноизвестна личност, но с разбъркани думи. Разбъркването на думите трябва да става на случаен принцип всеки път. Допълнително трябва да бъде изписано името и кратка информация за автора на мисълта.

За да спечели играчът трябва да подреди думите с не повече от 3 опита в рамките на минута.

Например:

равновесие е изгубваш ли карането като спреш колело на животът
Алберт Айнщейн (1879 - 1955)

Отговор:
Животът е като карането на колело: спреш ли, изгубваш равновесие.


###### Задача 2. Игра: градове

Напишете игра, която показва името на градове. Четните букви от името на града трябва да скрити, ако името на държавата започва със съгласна. Ако държавата започва с гласна трябва да се скрият нечетните букви от името на града. Името на държавата трябва да бъде покано, но с букви в обратен ред.

За да спечели играчът трябва да познае града и държавата с не повече от 5 опита в рамките на минута.

Пример 1:
П_о_д_в
яираглъБ

Отговор: Пловдив България

Пример 2:
_а_ц_у_г
яиртсвА

Отговор: Залцбург Австрия

###### Задача 3. Програма: библиотека

Напишете програма с елементарен графичен интерфейс за обслужване на библиотека. Необходима е структура от данни, която описва всички книги и техния наличен брой. Създайте:
1. функция за търсене на книга по заглавие
2. функция за търсене на книга по автор
3. функция за взимане на книга под наем
4. функция за връщане на книга

###### Задача 4. Програма: автосалон

Напишете програма с елементарен графичен интерфейс за обслужване на автосалон. Необходима е структура от данни, която описва всички коли и техните характеристики: марка, модел, гориво, брой врати, година на производство, цена. Създайте:
1. функция за търсене по една от характеристиките
2. функция за едновременно търсене по няколко характеристики
3. функция за добавяне на нова кола
4. функция за покупка на нова кола

###### Задача 5. Програма: лично счетоводство

Напишете програма с елементарен графичен интерфейс за проследяване на личните разходи и приходи. Създайте:
1. Функция за добавяне на приход
2. Функция за отбелязване на разход
3. Функция, която показва баланса за текущия или предишен месец
4. Функция, която показва "среден разход на ден на месечна база

###### Задача 6. Програма: учителски бележник

Напишете програма с елементарен графичен интерфейс за съхранение да данните на класове и ученици. За всеки ученик трябва да се пази име, фамилия, клас, оценки. Създайте:
1. Функции за добавяне и изтриване на клас
2. Функции за добавяне  и изтриване на ученик
3. Функция за изчисляване на средния успех на ученик
4. Функция за изчисляване на средния успех на цял клас
5. Функция за показване на всички ученици от клас и техния среден успех

###### Задача 7. Програма: TODO списък

Напишете програма с елементарен графичен интерфейс за управление на задачи. За всяка задача трябва да се съхранява: заглавие, дата на запис, краен срок за изпълнеие, статус (изпълнена или не). Създайте:
1. Функции за добавяне и изтриване на задача
2. Функция за смяна на статуса на задачата
3. Функция за намиране на всички неизпълнение задачи или изпълнени задачи (с аргумент, чрез който да се избира дали да изпълнените или неизпълнените задачи)
4. Търсене в бележките по дума в заглавието им

###### Задача 8. Игра: Велики мисли 2

Напишете игра, която показва мисъл от световноизвестна личност, но всяда дума да е с разбъркани букви. Разбъркването на буквите трябва да става на случаен принцип всеки път. Допълнително трябва да бъде изписано името и кратка информация за автора на мисълта.

За да спечели играчът трябва да подреди буквите във всяка дума с не повече от 3 опита (за цялото изречение) в рамките на минута.

Например:

ичамоб ад ъпутмав он аязмр ад исгамприт
Алберт Айнщейн (1879 - 1955)

Отговор:
Обичам да пътувам, но мразя да пристигам.

###### Задача 9. Игра: Велики мисли 3

Напишете игра, която показва мисъл от световноизвестна личност, но във всяка дума да има до 50% липсваши букви на случаен принцип всеки път. Ако думата е от две букви, то скритата буква трябва да е първата. Допълнително трябва да бъде изписано името и кратка информация за автора на мисълта.

За да спечели играчът трябва да познае цитата с не повече от 3 опита (за цялото изречение) в рамките на минута.

Например:

_би__м _а п_ту__м, _о _р_зя _а п__сти_а_
Алберт Айнщейн (1879 - 1955)

Отговор:
Обичам да пътувам, но мразя да пристигам.

###### Задача 10. Игра: Филми

Напишете игра, която показва заглавие на световноизвестен филм, но във всяка дума да има до 50% липсваши букви на случаен принцип всеки път. Ако думата е от две букви, то скритата буква трябва да е първата. Допълнително трябва да бъдат изписани имената на актьори от филма.

За да спечели играчът трябва да познае заглавието на филма с не повече от 3 опита в рамките на минута.

Например:

по___ит_л_т_ _а и__ез_ал__ ки__т
Харисън Форд

Отговор:
Похитителите на изчезналия кивот

###### Задача 11. Игра: Филми 2

Напишете игра, която показва заглавие на световноизвестен филм, но всяда дума да е с разбъркани букви. Разбъркването на буквите трябва да става на случаен принцип всеки път. Допълнително трябва да бъдат изписани имената на актьори от филма.

За да спечели играчът трябва да познае заглавието на филма с не повече от 3 опита (за цялото изречение) в рамките на минута.

Например:

авуабх ажен
Джулия Робъртс, Ричард Гиър

Отговор:
Хубава жена

###### Задача 12. Игра: Филми 3

Напишете игра, която показва заглавие на световноизвестен филм, но с разбъркани думи и всяда дума да е написана отзад напред. Разбъркването на думите трябва да става на случаен принцип всеки път. Допълнително трябва да бъдат изписани имената на актьори от филма.

За да спечели играчът трябва да познае заглавието на филма с не повече от 3 опита (за цялото изречение) в рамките на минута.

Например:

анеж авабух
Джулия Робъртс, Ричард Гиър

Отговор:
Хубава жена

###### Задача 13. Игра: Книги

Напишете игра, която показва заглавие на световноизвестен книга, но във всяка дума да има до 50% липсваши букви на случаен принцип всеки път. Ако думата е от две букви, то скритата буква трябва да е първата. Допълнително трябва да бъде изписано името на автора.

За да спечели играчът трябва да познае заглавието на книгата с не повече от 3 опита в рамките на минута.

Например:

__лик_я_ _e_сб_
Франсис Скот Фицджералд

Отговор:
Великият Гетсби
