[Безплатен курс] HTML5 приложения за Android
=====

Безплатен курс с 8 занятия за разработване на мобилни приложения с HTML5 и JavaScript. Ще бъдат разгледани особеностите при създаване на приложения с Cordova, PhoneGap и Crosswalk за Android. Обучението ще включва също така работа с Git и основи на програмирането с JavaScript. Участниците ще работят както самостоятелно, така и в малки групи по практически задачи.

По време на курса ще бъдат раздадени три задачи за домашна работа, чиито решения курсистите ще качват в GitHub. Задачи за домашна работа ще бъде раздавани след второто, четвъртото и шестото упражнение.

Участниците в курса трябва да разполат със собствен лаптоп с операционна система Windows, Mac OS X или Linux дистрибуция.

Курсът е подходящ за уеб разработчици и студенти с базови знания по програмиране. Програмисти с опит в създаване на мобилни приложения с други инструменти също са добре дошли.

Курсът ще се провежда два пъти седмично (понеделник и сряда) в co-working space „Печатницата“ на адрес бул. 6-ти септември 152, ет.3, офис 3.6 Б, Пловдив, България. Залата предлага комфортна атмосфера и WiFi връзка. 

За повече информация посетете Facebook събитието на курса:
https://www.facebook.com/events/1546629585593648/
